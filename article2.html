<!DOCTYPE html>
<html>
    <head>
        <meta name="viewport" content="initial-scale=1, maximum-scale=1">
        <title>עיתונות? למה לא?</title>
        <link rel="stylesheet" href="content.css">
    </head>
    <body>
        <header>
            <h1>עיתונות? למה לא?</h1>
            <p>מאת: <a href="milliepage.html">מילי שמידט</a> תאריך: 11/7/20</p>
        </header>
        <section class="article">
            <div id="sidebar">
                <ul>
                    <li><a href="index.html">עמוד הבית</a></li>
                    <li><a href="newspaper.html">כתבות</a></li>
                    <li><a href="#">תחקירים</a></li>
                    <li><a href="interviews.html">ראיונות</a></li>
                    <li><a href="personal.html">טורי דעה</a></li>
                    <li><a href="us.html">מי אנחנו</a></li>
                    <li><a onclick="window.open('https://i-tem.co.il/', '_self;')">אייטם</a></li>
                </ul>
            </div>
            <img src="campus.jpg" alt="עיתונות">
            <p>
                אחד מתחביביי כסופר עם יותר מדי זמן על הידיים, הוא לשלוח סיפורים לתחרויות אפילו בלי לבדוק במה אני זוכה. אמנם במקרה של תחרות הסיפורים שבה עסקינן דווקא כן בדקתי, אבל לא באמת ידעתי מה זה "אייטם – בית הספר לעיתונאות מעשית". שלחתי ושכחתי. ברוב התחרויות אתה לא זוכה, ואם אתה זוכה זה נחמד ולא יותר מזה. אבל הפעם קרה משהו אחר.<br>
                בתחרות הראשונה של אייטם שבה השתתפתי, הגעתי למקום השלישי. זה עדיין לא שכנע אותי להירשם, ולכן שלחתי סיפור גם לתחרות הבאה שלהם. אני מודה, זה כמעט ולא קרה. את הסיפור המוצלח בזבזתי על השלב הקודם, והתלבטתי אם לשלוח משהו בכלל. בתחרויות, השופטים תמיד זורקים נושא וחושבים שאתה צריך לעשות הכול כדי לעמוד בדרישות שלהם. למשל, "כתבו לנו סיפור בנושא 'מלפפון ירוק'."<br>
                אלוהים ישמור, מה אני אכתוב על מלפפון ירוק?<br>
                הנושא שבחרו באייטם אמנם לא היה "מלפפון ירוק", אבל הוא היה מספיק אמורפי כדי שאוכל לשלוח כל דבר, ומכאן בעצם שום דבר. מבלי לסטות מהנושא, בואו רק נגיד שמצאתי, שלחתי, ואף זכיתי. מקום שני, אבל זה סיפק אותי. החלטתי שזכייה בתחרות הסיפור הקצר של המכללה פעמיים ברצף, והתקדמות מהמקום השלישי לשני, הן סימן אלוהי. מי אני שאתווכח עם היושב במרומים? במיוחד אחרי הפעם האחרונה שעשיתי לו את זה והוא הראה לי למה אומרים עליו "ביד חזקה".<br><br>
                
                חלפו כמה חודשים והקורס התחיל, ואני מצאתי את עצמי נוסע הלוך וחזור לתל אביב. שם, בסמינר הקיבוצים, עם מסכה ומדידות חום בכניסה, התחלתי ללמוד את המקצוע שכל כך הרבה סופרים פלרטטו איתו בין באופן פחות מקצועי ובין אם בצורה מקצועית לחלוטין. עכשיו, בימי ראשון ושלישי בין שש לתשע או עשר בלילה, אני מגיע לשמוע את מיטב אנשי התקשורת בישראל: יעקב אילון, רינה מצליח, טליה לוין ועוד רבים אחרים, ביניהם גם אלה שנמצאים מאחורי הקלעים ומייצרים את החדשות שכולנו מקבלים הביתה.<br>
                אפילו כאדם שכותב כבר שש עשרה שנה, אני רואה שיש לי עוד מה ללמוד. ודווקא בגלל שהכתיבה שלי קרובה כל כך לעיתונות, ואני משתדל להיצמד לעובדות ולמה שקורה, אני יכול ללמוד יותר מסופרים שכותבים בעיקר סיפורים בדיוניים. זוויות ראייה שונות, דברים שצריך לשים אליהם לב, סתם נקודות דמיון בין העיתונות הכתובה לבין הספרות. אם מצליחים לחדש לי, כנראה שזה שווה את זה. ובכלל, בתור מי שבאמת רוצה להיכנס לתחום וגם לעבוד בו, אני חושב שבסך הכול זה קורס חובה.<br><br>
                
                כשאני נכנס לכיתה יש עוד אור בחוץ, וכשאני יוצא כבר חושך. אנחנו הולכים על השביל שבין המדשאות, עוברים את השומר עם מסכות על הפנים, וחוזרים הביתה. יש נסיעה ארוכה הביתה, ומחוץ לרכבת העולם מיטלטל. לאור הירח אפשר לראות את הים, ובמקום ללכת לישון אחרי יום כזה, אני פשוט שולף מחברת וכותב.
            </p>
        </section>
    </body>
</html>