<!DOCTYPE html>
<html>
    <head>
        <meta name="viewport" content="initial-scale=1, maximum-scale=1">
        <title>זבוב על הקיר</title>
        <link rel="stylesheet" href="content.css">
    </head>
    <body>
        <header>
            <h1>זבוב על הקיר</h1>
            <p>מאת: <a href="#">קטיה פרולוב</a> תאריך: 23/7/20</p>
        </header>
        <section class="article">
            <div id="sidebar">
                <ul>
                    <li><a href="index.html">עמוד הבית</a></li>
                    <li><a href="newspaper.html">כתבות</a></li>
                    <li><a href="#">תחקירים</a></li>
                    <li><a href="interviews.html">ראיונות</a></li>
                    <li><a href="personal.html">טורי דעה</a></li>
                    <li><a href="us.html">מי אנחנו</a></li>
                    <li><a onclick="window.open('https://i-tem.co.il/', '_self;')">אייטם</a></li>
                </ul>
            </div>
            <img src="3-1.jpg" alt="זבוב על הקיר">
            <p>
            קיווקווים אדומים וכחולים טיילו לאורכו של החדר. גברת איקס עמדה במרכזו, אובדת עצות. אדון איקס
            ניסה לשמור על קור רוח וחילק פקודות לכל עבר. הוילונות המשובצים נעו ברוח הנושבת אך לא הסגירו
            דבר. החדר הצפוף הפך לתחנת מעבר של עוברים ושבים, שבכל תנועה שלהם בחלל המשיכו להרוס כל
            הזדמנות להגיע לאמת ולהאריך את זמן התעלומה. השעה הייתה 22:00 בדיוק.<br><br>
            שעה וחצי קודם לכן<br><br>
            גברת איקס ואדון איקס נראו מהודרים למדי, המזוודות כבר היו ארוזות וניתן היה להתחיל ולהריח את
            החזרה לשגרה. "כל כך הרבה זמן חיכיתי למסעדת טאפסים טובה" אמרה גברת איקס בהתרגשות בזמן
            שהיא עונדת את עגילי היהלום האהובים עליה. גברת איקס ואדון איקס נראו כמו הזוג המושלם,
            אלגנטיים ואינטליגנטיים, חסונים וחסינים. שעות ארוכות בשמש המלטפת השאירו את אותותיהם על עור
            פניהם והעייפות באוויר הייתה ניכרת, אך ההתרגשות לא נתנה לנפילת מתח להגיע. ימים ארוכים של
            שגרה הובילו לדובדבן שבקצפת, חופשה מעבר לים, ואסור לוותר על אף רגע. ריח הגלים היה אחר,
            האוכל אקזוטי וזמן האיכות המשותף עלה על כל דמיון. נראה שהילדים אפילו הלכו לישון עם חיוך,
            מאשרים בסיפוק את הימים המיוחדים אי שם. גברת איקס הוסיפה מעט איפור בעדינות והתבשמה
            קלות, ואדון איקס החל לסדר את מיטות הילדים לקראת שנת הלילה. בריזה קרירה נכנסה מהחלון,
            מלטפת את החדר בנעימים. הילדים עמדו בתור לכיור וחיכו לתורם על מנת לסיים את כל המטלות
            שלהם לפני שנת הלילה. "לא שכחת לעטוף את התרנגולים?" שאלה גברת איקס, אך אדון איקס הרגיע
            אותה ואישר שכל הרכישות שלהם ממוקמות במקום אסטרטגי במזוודה, כזה שישמור עליהם טוב טוב
            עד שיגיעו הביתה. הילדים נכנסו למיטות והחלו לצלול לשינה עמוקה. מבעד לדלת החלו לבקוע קולות
            שמחה מאופקים, כאלו שמוכנים לחגיגות של ערב אחרון, אך חוששים להעיר את הילדים. אדון איקס
            עשה סיבוב אחרון בדירה, סגר את כל הדלתות, נשק על לחיהם של ילדיו בעדינות יתרה, ויחד עם גברת
            איקס שמו צעדיהם לעבר דלת המרפסת, מפלסים את דרכם החוצה בשקט. מבעד למרפסת ניתן היה
            לצפות על הים, שהשמש כבר מזמן שקעה לתוכו ונתנה לנוריות במסעדות השונות לזרוח בדומה למקבץ
            גחליליות מרשים. גברת איקס ואדון איקס חייכו לעצמם והחלו לפסוע לעבר החברים הטובים שחיכו
            להם. "חייבים לקחת את מנת הקלמרי" הם שמעו את אחד מהם אומר מרחוק. הם שילבו זרועות וצעדו
            בשביל המתפתל לעבר המסעדה.<br>
            3.5.2007 פורטוגל | היעלמותה של מדלן מקאן באתר הנופש פראיה דה לוז.
            </p>
        </section>
    </body>
</html>