<!DOCTYPE html>
<html>
    <head>
        <meta name="viewport" content="initial-scale=1, maximum-scale=1">
        <title>החופש האחרון שלו</title>
        <link rel="stylesheet" href="content.css">
    </head>
    <body>
        <header>
            <h1>החופש האחרון שלו</h1>
            <p>מאת: <a href="liripage.html">לירי שביט</a> תאריך:</p>
        </header>
        <section class="article">
            <div id="sidebar">
                <ul>
                    <li><a href="index.html">עמוד הבית</a></li>
                    <li><a href="newspaper.html">כתבות</a></li>
                    <li><a>תחקירים</a></li>
                    <li><a href="interviews.html">ראיונות</a></li>
                    <li><a href="personal.html">טורי דעה</a></li>
                    <li><a href="us.html">מי אנחנו</a></li>
                    <li><a onclick="window.open('https://i-tem.co.il/', '_self;')">אייטם</a></li>
                </ul>
            </div>
            <img src="" alt="">
            <p>
                הוא עמד בתחנה וחיכה לאוטובוס דקות ארוכות. הזמן לא זז, הכביש היה רטוב, מדי פעם עבר רכב והתיז לעברו מעט מים, ולא היה לו אכפת שנרטב. <br>
                השלט בתחנה טען שנותרו עשר דקות להגעת האוטובוס הבא, והוא הרגיש שזה כבר לא חשוב לו. עדיף לו להמשיך ולהמתין כאן, ולא להגיע לביתו ולהתמודד עם אשתו הנודניקית. <br>
                "איך עבר עליך היום?" היא תשאל בקול הצייצני שלה. <br>
                "בסדר." הוא ימלמל מתחת לשפם. <br>
                והיא תשאל שוב בקול רם, "מה? לא שמעתי אותך, אתה ממלמל." <br>
                והוא יענה לה בלי לרצות רק כדי להשתיק אותה. "היה מעולה!" <br>
                וזה בדרך כלל ייתן לו עוד כמה דקות של שקט. <br>
                אחר כך היא תתחיל עם חקירות השב"כ שלה, מה אמר המנהל, על ההוא החדש, ומתי כבר יעריכו אותו ויתנו לו העלאה בשכר. אם הוא היה יכול לזכות בשקל על כל משפט צפוי שלה, הוא היה מיליונר. <br>
                הוא לא סבל אותה. הם עברו את שלושים השנים שלהם, הוא כבר היה אפתי וחסר אמונה בחיים עצמם. במהלך היום היה מתעכב בכל סיטואציה עוד כמה דקות, כדי למשוך זמן. בערב היו יושבים מול המסך. היא לעסה לידו איזה חטיף קולני ומרעיש, ובדרך כלל היה סתום לה האף, אז הפה היה חייב להישאר פתוח כדי לקבל חמצן. <br>
                על הלילה במיטה חבל להוסיף ולדבר, דיכאון ממושך עם אותו אף סתום שלא איפשר דממה. לפעמים הוא חשב שהשכנים שומעים אותה נוחרת, אחרת זה לא יכול להיות. התחשק לו להניח כרית על פניה כדי להשתיק אותה. לא רק את הנחירות שלה, להשתיק אותה לתמיד. הוא היה צריך קצת ללחוץ וזהו, היה סותם לה את הפה ואת הציוצים שלה. סקס היה להם כשהיו בחתונה של האחיין שלה, לפני עשר שנים, וחזרו שיכורים. הוא היה מסטול והיא זרמה, בבוקר הקיא את נשמתו, ולא זכר מאומה. היא התעוררה ומיד דיווחה לו שלא עמד לו בכלל וזה היה זוועה. גם אז כבר רצה להרוג אותה, והנה עפו להן עוד עשר שנים. <br>
                עכשיו הוא עומד למות וזה כבר לא משנה יותר. הרופא נתן לו הערכה של ארבעה חודשים לסיום. הוא לא פחד כי כבר מזמן מת מבפנים. נשאר לו להצליח להסתיר ממנה את החדשות, כדי שלא תתרגש מזה ותגמור אותו עם החפירות שלה לפני הזמן שהקצו לו. <br>
                את הסוף הוא רצה להשאיר לעצמו, שלא תקלקל לו. הוא החליט שהוא עומד לשנות כמה עניינים בשביל עצמו בלו"ז היומי. היה מאריך את יום עבודתו בשעתיים ולא ענה לה עד שחזר הביתה, ומצא אותה צמודה לחלון, מחכה. <br>
                הוא נרדם בסלון בכוונה ונותר שם עד הבוקר. רק לא לשמוע אותה מנסה לנשום בלילה. <br>
                כשריסקה עם שיניה את הביסלי בערב, היה קם לחדר העבודה ומנסה להעלות פורנו בכוונה. לא בשביל לעשות משהו חלילה, אלא רק כי הידיעה שאם היא תתפוס אותו היא תמות, עינגה אותו . <br>
                היא לא קמה מעולם מהספה. זה נשאר החופש האחרון שלו. עד המוות הוא יעשה כרצונו. אחר כך יסתדר כבר.
            </p>
        </section>
    </body>
</html>