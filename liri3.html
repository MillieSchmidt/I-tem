<!DOCTYPE html>
<html>
    <head>
        <meta name="viewport" content="initial=scale=1, maximum-scale=1">
        <title>סבתא והפרטיזנים</title>
        <link rel="stylesheet" href="content.css">
    </head>
    <body>
        <header>
            <h1>סבתא והפרטיזנים</h1>
            <p>מאת: <a href="liripage.html">לירי שביט</a> תאריך:</p>
        </header>
        <section class="article">
            <div id="sidebar">
                <ul>
                    <li><a href="index.html">עמוד הבית</a></li>
                    <li><a href="newspaper.html">כתבות</a></li>
                    <li><a>תחקירים</a></li>
                    <li><a href="interviews.html">ראיונות</a></li>
                    <li><a href="personal.html">טורי דעה</a></li>
                    <li><a href="us.html">מי אנחנו</a></li>
                    <li><a onclick="window.open('https://i-tem.co.il/', '_self;')">אייטם</a></li>
                </ul>
            </div>
            <img src="" alt="">
            <p>
                שבת בחצות צלצל הנייד שלי, והמטפלת הנאצית של סבתא שלי על הקו. "שרה במיון, באיכילוב".<br>
                לקחו לי כמה רגעים להבין שאין לי ברירה, אלא לפשוט את הפיג'מה הנעימה ולצאת מהמיטה החמימה לתוך סערה של ברקים ורעמים, ולהגיע לתמוך. אין כמו זקנה בת 97 ואופר רוסיה בלי עברית, בשביל להפיק שש שעות של התעלמות במיון הישראלי. <br>
                כשהגעתי, אכן מצאתי את הזקנה במסדרון. היה קשה להבדיל ביניהן, אבל לשלי הייתה אישיות מיוחדת. סבתא שלי. שרדה שואה, ברחה עם פרטיזנים, ועכשיו נשברה רוחה בגלל יחס משפיל של אחיות שחוקות ותשושות. <br>
                בזכות כמה משפטים אסרטיביים הצלחתי לארגן, בסביבות ארבע בבוקר, עלייה למחלקה. זכינו בפיס. מחלקה פנימית א'. במסדרון, לא בחדר כמובן. <br>
                סבתא לא הכניסה לפיה כלום כבר יומיים. נחנקה מקוצר נשימה קשה ובקושי דיברה. צלצלתי לאבא שלי, ששהה בלונדון, והודעתי נחרצות, "אתה חייב היום לעלות על מטוס. היא לא תשרוד את הימים הקרובים. תקדים ותגיע." <br>
                אבא שלי החליט לקחת את האיום ברצינות ועשה את מה שצריך. <br>
                למחרת, בבית, ישנתי בקושי רב ובדאגה איומה, וחיכיתי כבר לחזור ולהיות עם סבתא במחלקה. בחמש נשמעה באזור השרון אזעקה. התעוררתי מסויטת, בטוחה שסבתא מתה, קלטתי שזה רק טיל מעזה ולא המוות של סבתא ונרגעתי לחלוטין. <br>
                למחרת הכניסו את סבתא, לאחר הפעלת קשרים מיוחדים, לחדר עם שכנה. יש לציין שהחדר הזוגי נחשב ווי איי פי לעומת חדר של ארבע נשים. סבתא נחנקה בשקט ליד החלון ומעבר לווילון שכבה אישה כבת תשעים, עם פה פעור לרווחה. עיניים עצומות וגוף משותק. עור מקומט להפליא וריח של גופה באוויר. <br>
                סבתא החלה לקטר, ואני הרגשתי שיפור מידי במצבה. "למה שמו אותי פה? עם כל הקשרים של אבא שלך הכניסו אותי ליד המתה הזאתי? הם רוצים להרוג אותי, אני יודעת את זה. היה פה פרופסור שאמר לי בפירוש שאני צריכה ללכת הביתה." <br>
                אמרתי לה בעדינות, "סבתא, את לא הולכת לשום בית. את בלי אוויר ואת נשארת כאן." <br>
                סבתא החלה לבשל תכניות של פרטיזנים, על איך היא מתכננת לברוח הלילה בלי הסברים ולהגיע לביתה בלי שאף אחד ישים לב. קראתי לאחות ושאלתי בכוונה בקול רם מאוד, כי סבתא לא שמעה כמעט כלום, האם השכנה שלנו מתה. האחות אמרה בחיוך, "לא, מה פתאום, היא חיה לגמרי." <br>
                רציתי לבקש הוכחה, אבל יש גבול לכל תעלול. סבתא לא נרגעה ועד הבריחה שלה היא הייתה בטוחה שכל הצוות משקר לה. שמו אותה בכוונה ליד החולה המתה והם מתכננים לחסל גם אותה. <br>
                כשאבא שלי נחת, סבתא התאוששה במהירות הבזק, עד כדי שהרגשתי טיפשה על שקראתי לו לטוס מלונדון כי מחר היא תמות. הפער בין מצבה לפני שהבן היקר לה הגיע לבין היום שאחרי היה עצום. <br>
                כשהאחות נכנסה לחדר והכינה לה אינהלציה, סבתא כבר הייתה לבושה מתחת לשמיכה שלה בבגדי היום יום. את הפיג'מה זרקה לפח האשפה בשירותים. היא לבשה מעיל שחור, שביקשה מהמטפלת שלה להביא מהבית, ונעלה את נעלי הבית האפורות. היא הניחה את מסיכת האינהלציה על המיטה ויצאה בפזיזות מהחדר כשהמעיל עוטף את כל המטר וחצי של אורך גופה. המטפלת יצאה כמה דקות אחריה בתיאום מושלם. <br>
                בערב צלצלה אליי מביתה בקול חדש וערני, בריא ומסופק. היא הפכה לפרטיזנית שוב ליום אחד, וניצחה את כל אנשי איכילוב שרצו להרוג אותה. היא הצליחה לנצח שוב במלחמה, שהייתה הפעם רק שלה.
            </p>
        </section>
    </body>
</html>