<!DOCTYPE html>
<html>
    <head>
        <meta name="viewport" content="initial-scale=1, maximum-scale=1">
        <title>הסיי של יעל</title>
        <link rel="stylesheet" href="content.css">
    </head>
    <body>
        <header>
            <h1>הסיי של יעל</h1>
            <h3>פוליטיקה, עיתונות ומשפחה - שיחה על הדשא עם יעל גאון</h3>
            <p>מאת: <a href="#">מילי שמידט</a> תאריך: 11/7/20</p>
        </header>
        <section class="article">
            <div id="sidebar">
                <ul>
                    <li><a href="index.html">עמוד הבית</a></li>
                    <li><a href="newspaper.html">כתבות</a></li>
                    <li><a href="#">תחקירים</a></li>
                    <li><a href="interviews.html">ראיונות</a></li>
                    <li><a href="personal.html">טורי דעה</a></li>
                    <li><a href="us.html">מי אנחנו</a></li>
                    <li><a onclick="window.open('https://i-tem.co.il/', '_self;')">אייטם</a></li>
                </ul>
            </div>
            <img src="campus.jpg" alt="עיתונות">
            <p>
                יעל ואני נפגשנו על המדשאות מול הקמפוס והשמש התחילה לשקוע. כשהיא רוצה לשבת בחוץ אני מעיר על היתושים, ויעל אומרת "לא אכפת לי שיאכלו אותי". ככה, לא מוותרת. וזאת הגישה שלה בכול.<br><br>
                
                <b>זה כנראה הריאיון הכי קשה בכיתה. א', כי את אדם פרטי. את לא איזו שחקנית בטלוויזיה. וגם, כי את חדשה. אז אני אפילו לא יודע עלייך שום דבר. ולכן השאלה הראשונה והכי טבעית, זה מה הביא אותך לקורס? </b><br>
                "שישמעו את הקול שלי. יש לי סיי ואני רוצה להשמיע אותו." <br><br>
                
                <b>בואי תשמיעי לי. מה את רוצה להגיד? בשביל מה את באה לעיתונות? </b><br>
                "קודם כל, לכתוב טור דעה. אני חושבת שיש בעיה חמורה מאוד של... ריבוי דעות עם המון פייק ניוז." היא מישירה מבט אליי. "וזה מפריע לי. מפריע לי גם ש... תראה, אני באופן קבוע הולכת להפגנות בבלפור ולהפגנה של הדגלים השחורים, ואני לא רואה שם צעירים. ואני לא מצליחה להבין, איפה הצעירים? איפה הסטודנטים? ועל זה אני רוצה לדבר. אבל אני צריכה ללמוד את זה קודם. הטופ שלי זה מחקר. זה ישמח אותי מאוד. מחקר תקשורת, איך התקשורת משפיעה? מה המשמעות של תקשורת? איך היא קובעת מדיניות? והיא קובעת, היא ממליכה מלכים והיא מפילה נסיכים." <br><br>
                
                <b>נניח שעכשיו את מקבלת טור דעה. דברי, הנה טור הדעה שלך. </b><br>
                היא מצחקקת. "זה מניפסט. זה משהו ארוך. אני אגיד לך דברים שהם לא כל כך נעימים לאוזן, שזה הרעיון בטור דעה. אני מזרחית שמאלנית. למה אני מגדירה 'מזרחית'? כי יש לזה אישיו. השמאל לא מצליח להתרומם במדינה. השמאל, הפעם האחרונה שהוא שלט פה זה היה ב-92. מאז הוא בצניחה מתמדת וגם מבחינת מנדטים. זה לא מספיק לבקש סליחה מהמזרחים כמו שאהוד ברק עשה. הבעיה היא הרבה יותר שורשית ועמוקה. <br>
                אם השמאל הלא מזרחי היה מצליח להבין, שאם נאחד את ההפגנות שלנו יהיה לנו הרבה יותר כוח, ואם נעשה שיתוף בהפגנות כמו ההפגנה עם האתיופים או זכויות מיעוטים, ניראה אחרת. אנחנו (השמאל הישראלי – מ.ש.) לא באמת נאורים כמו שאנחנו חושבים." <br><br>
                
                <b>למה לדעתך בעצם השמאל הישראלי, הוא לא נאור כמו שהוא חושב? </b><br>
                היא מדליקה סיגריה. <br>
                "כי זה לא חוכמה לאהוב מיעוטים. נראה אותם (השמאלנים – מ.ש.) עוברים לגור בשדרות או ירוחם או מטפלים באתיופים או מטפלים בנשים מוכות. זה לא חוכמה להביע סולידריות עם בל"ד או עם המשותפת. זה חשוב אבל זה לא חוכמה. זה חשוב מאוד." <br><br>
                
                <b>מה לא נאור בשמאל הישראלי?</b> <br>
                "לא מסוגל לקבל דעה של מישהו אחר. מה זאת אומרת?" <br><br>
                
                <b>תני לי דוגמה. מה זאת אומרת? </b><br>
                "אני מסוגלת להקשיב לביביסט. אני יכולה להתווכח איתו, אני יכולה להתווכח עם איש ימין, אני יכולה להתווכח עם איש מרכז, אבל ההארדקור (של השמאל הישראלי – מ.ש.) זה 'אני צודק, אני חכם ואין בלתי'. ואם אתה חכם וצודק ונאור, אז יש בלתך. אתה חייב להקשיב. אם אתה נאור ואתה בעד פלורליזם אז תקשיב, תשמע את המוזיקה, תבין איפה אתה לוחץ לו. תבין איפה כואב לו בשביל לנסות לשפר, כי זה התפקיד שלך לכאורה אם אתה נאור. אני באה ממקום של שוויון מלא מלא. אני גם לא אעשה לך מה שאני לא רוצה שתעשה לי. אני מסוגלת להכיל אותך. הימין בטוח לא יכול להכיל את השמאל. עכשיו, לתחושתי, אנחנו על סף מרי אזרחי ומלחמת אחים." <br><br>
                
                <b>אמרת כאן כמה דברים מעניינים. מאיפה את מגיעה לזה ואיך פותרים את זה? איך את פותרת את זה? </b><br>
                "קודם כל אתה צריך לדבר על זה. אתה צריך להציף את זה על בסיס שבועי. אבל לבוא עם עובדות ולא עם דמגוגיה. אתה צריך לדייק. אתה צריך לאמת. ולעמת. זה מה שאתה צריך לעשות. כשאתה רוצה שמשהו יעלה על סדר היום אתה חייב לדברר אותו על בסיס קבוע. אתה חייב להחדיר לתודעה. <br>
                השיח שלי שונה. אני לא מתלהמת ואני עונה בצורה מכובדת. אני מנסה לפרק טענה טענה. כשעולה מולי ביביסט, אני מדברת איתו בגובה העיניים. טענה טענה אני מפרקת. בוא נתדיין. בוא ננהל שיח הוגן. וגם אני יכולה לטעות, אני לא חסינה. אבל אני מפרקת טענה טענה. בסוף מגיעים לעמק השווה. בסוף יש יותר הסכמות מאשר חיכוכים, וזה הכי מצחיק." <br><br>
                
                <b>מה זה השמאל הישראלי בעינייך?</b> <br>
                "אין שמאל ישראלי. אין. איפה הוא? במרצ, זה שמאל לצורך העניין. באיזה מיקום היה ערבי ברשימה? 11. מראש הם ידעו שהם לא יקבלו 11 מנדטים. אז אם אתה כזה שמאל, איך יכול להיות שערבי הוא במקום 11. מי בראש הרשימה? הורוביץ. אם אתה כזה שמאל, איפה המזרחי שלך ברשימה?" <br>
                <b>אז לי נשמע שאת אומרת שהשמאל הישראלי צריך ערבים ומזרחים. </b><br>
                "אם אתה שמאל ואתה בעד שוויון זכויות, אז אתה צריך מגוון. אתה צריך פלורליזם." <br>
                <b>פלורליזם בדעות או... בצבע עור? אני מסיים את השאלה למרות ההפרעות הנרגשות שלה. </b><br>
                "גם באנשים. בוודאי. זה הרעיון של פלורליזם. אם אני רצה ברשימה עצמאית ואני רוצה שמגזרים יצביעו בשבילי, אז הם צריכים שיהיה משהו להזדהות איתו. למה שאנשי כפר קאסם יצביעו לניצן הורוביץ? למה? הוא לא דובר שפה, זו לא אותה מנטליות. למה?" <br><br>
                
                <b>אני מבין את מה שאת אומרת מבחינה פוליטית. אבל אני שואל, מבחינת אג'נדה. את אומרת "אין שמאל ישראלי." את עכשיו צריכה להקים את השמאל הישראלי. מה זה? מה הוא רוצה? </b><br>
                "צדק חברתי, צדק חלוקתי, ושוויון זכויות. ושוויון מגדרי כמובן. בקיצור, בגדול, יותר סוציאליזם, פחות קפיטליזם. אני סוציאליסטית בנשמתי. לא קומוניסטית, סוציאליסטית. יש הבדל עצום המדינה צריכה לדאוג לאזרח ולא האזרח למדינה. ואצלנו, אנחנו דואגים למדינה. אני רדיקלית קצת, רק שתדע." <br>
                <b>שמתי לב. </b><br>
                "אבל הפיכות? לא באות בנחמדות." <br><br>
                
                <b>לא באות בנחמדות? שמה זה אומר? </b><br>
                "אין, אני לא יכולה לעמוד עם דגלים שחורים ולצעוק 'חמס, חמס, חמס'. אתה צריך לעשות פעולה. אתה צריך לעשות רעש. אתה צריך להיות..." <br>
                <b>לא, אבל אמרת הפיכות. מה זה הפיכות? </b><br>
                "הפיכה שלטונית. מה זאת אומרת? אני, התפקיד שלי זה להפוך את השלטון. אני, לא מתאים לי השלטון הנוכחי. אני רוצה להפוך אותו. הפיכה שלטונית זה לאו דווקא עם טנקים וכיכר טיאננמן, בסין (מתייחסת לאירוע משנת 1989, במהלכו מחו סטודנטים בסין למען הדמוקרטיה, ונטבחו על ידי הצבא. – מ.ש.). אני רוצה לשנות את השלטון." <br><br>
                
                <b>איך את רוצה לשנות, אם לא בטנקים? </b><br>
                "בקלפי, בהסברה. לא תהיה ברירה אחרת. אי אפשר ליצור פה מלחמת אחים. בעיניי אין שום דבר קדוש למעט קדושת החיים. שום אדמה, שום מבנה, שום עץ. יותר חשוב לי שבן אדם יחיה... מאשר חתיכת אדמה עם עץ זית עליה. מה אני אעשה, אני מצטערת." <br>
                <b>למה את מתנצלת? </b><br>
                "כי אני לא מוכנה למות בעד ארצנו, המיתוס הזה לא עובד עליי. אני מוכנה לחיות למען ארצנו. זה הבדל מהותי בתפיסה. אין דבר כזה 'טוב למות בעד ארצנו'. צריך לחיות בעד ארצנו. די, הבנו. ספרטה זה לא פה. אני רוצה אתונה." <br>
                <b>באתונה היו קצת עבדים, אני מזכיר לה בחיוך. </b><br>
                "כן, בסדר. למדנו מהם. אפשר לקחת את הדברים הטובים. אפשר כיכר עיר, אפשר סיעור מוחות, אפשר חשיבה." <br><br>
                
                יעל הולכת לעוד שיחת טלפון. הפעם רחוק. היא יושבת עם הגב אליי ומדברת, וכרגיל, להוטה מאוד, מאמינה מאוד במה שהיא אומרת. בינתיים אני מתמודד עם יתושים ונמלים שזוחלות על השולחן. נראה שהגענו לקצה מבחינת מה שאפשר להגיד על פוליטיקה, ואני מחליט לנצל את ההפסקה כדי לשאול על המשפחה, שהיא הזכירה בכמה מילים קודם לכן. <br><br>
                
                <b>יש לך שלוש בנות. הן שומעות על פוליטיקה? </b><br>
                "ברור. אני אוכלת להן את הראש. בבחירות האחרונות... אני עושה סשנים. אני לא מכריחה, אני מסבירה, את העמדות שלי. והן רשאיות לבחור מה שהן רוצות." <br><br>
                
                <b>ירצו להצביע בנט? </b><br>
                "שיצביעו. האקס שלי הצביע ליברמן, וליברמן הוא פשיסט. אז לא חייתי איתו? חייתי איתו. אני רוצה להגיד לך משהו, מי שגזען לערבים, גזען אחר כך להומואים, גזען אחר כך למזרחים, וגזען אחר כך לכל מי שלא חושב כמוהו. גזענות זה אם כל חטאת. אתה לא יכול להיות גזען רק עם מי שאתה בוחר." <br><br>
                
                <b>יש בחיים הפרטיים שלך מישהו שלא חושב כמוך? ואני אומר בחיים הפרטיים שלך, זה לא איזה מכר. </b><br>
                "הבת שלי, למשל, הגדולה, לא חושבת כמוני. בת 24. סטודנטית לתקשורת וניהול בבאר שבע. היא חושבת שצריך לשמור על אורח חיים יהודי. אנחנו בבית, עד לפני שלושה שבועות היה לנו הפרדה של בשר וחלב. כי היא ביקשה." <br><br>
                
                <b>מאיפה זה הגיע? </b><br>
                "ככה הם גדלו. הייתי נשואה למסורתי." <br><br>
                
                <b>מאוכזבת? </b><br>
                "ממש לא. היא קיבלה את המגוון והיא בחרה. האמצעית חילונית לחלוטין. הן קיבלו אותו חינוך. כל אחד בחר את הדרך שלו. גם הקטנה שומרת בשר חלב. [...] זה לא חוכמה להכיל את הדתיים, אלא להכיל את החילוניים. זאת החוכמה. [...] אני חילונית, זה הדת שלי. לאום יהודי, דת חילונית. יש הבדל, אתה יודע. בעיניי חילוניות זה דת. מי שחושב אחרת משקר לעצמו. כי אדם לא יכול לחיות בלי אמונה. אין חיה כזאת. אני חילונית. זו הדת שלי. בית המשפט לצורך העניין זה התנ"ך שלי. מדע ובית משפט זה התנ"ך שלי." <br><br>
                
                עברה שעה, תחילת השיעור מתקרבת, ואיתה גם סוף הריאיון. נדמה שיעל יכולה הייתה לדבר לנצח, ואני מודיע לה שנגמר לנו הזמן. <br>
                <b>טוב, אנחנו צריכים לסיים. תמיד מעניין אותי מילים אחרונות. </b><br>
                "הייתי בטוחה שתשאל אותי על השיער." <br>
                <b>על השיער? אז בואי תספרי לי על השיער בשאלה האחרונה. </b><br>
                "עם זה למשל הייתי מתחילה. כי השיער לא צבוע, וזה אמירה. זה לא חוכמה, אני אישה. אתה לא רואה את הדברים שאני רואה. יש הבדל בינינו. החלטתי לפני שהתגרשתי, בהחלטה פנימית שלי, שמעכשיו אני עושה לי. עשרים וחמש שנה עשיתי להם ועכשיו אני עושה לי." <br><br>
                
                <b>אז מה עשית לך? </b><br>
                "ההחלטה הראשונה הייתה לא לצבוע את השיער יותר. שזה סוג של אמירה. זה לדעת שהשיער מכסיף, ואתה מתבגר בעשר שנים, ואנשים יעירו הערות ומעירים כל הזמן. לכולם יש מה להגיד. בלי יוצא מן הכלל." <br><br>
                
                <b>השיער זה הדגל שלך? </b><br>
                "תראו, אני עושה מה שאני רוצה. זה סיי. [...] החזרתי את היעל-לי ליעל."                
            </p>
        </section>
    </body>
</html>