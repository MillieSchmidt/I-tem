<!DOCTYPE html>
<html>
    <head>
        <meta name="viewport" content="initial-scale=1, maximum-scale=1">
        <title>עיתונות? למה לא?</title>
        <link rel="stylesheet" href="content.css">
    </head>
    <body>
        <header>
            <h1>עיתונות? למה לא?</h1>
            <p>מאת: <a href="milliepage.html">מילי שמידט</a> תאריך: 14/8/20</p>
        </header>
        <section class="article">
            <div id="sidebar">
                <ul>
                    <li><a href="index.html">עמוד הבית</a></li>
                    <li><a href="newspaper.html">כתבות</a></li>
                    <li><a href="#">תחקירים</a></li>
                    <li><a href="interviews.html">ראיונות</a></li>
                    <li><a href="personal.html">טורי דעה</a></li>
                    <li><a href="us.html">מי אנחנו</a></li>
                    <li><a onclick="window.open('https://i-tem.co.il/', '_self;')">אייטם</a></li>
                </ul>
            </div>
            <img src="יםלכריכה6.jpg" alt="על החוף">
            <p>אני חושב שהשמש הייתה צהובה מאוד באותו קיץ, או לפחות באותו יום ספציפי של הקיץ. נהגתי על הכביש הפתוח בדרך לחיפה. העצים ומטעי הבננות הלכו והתחלפו באזור התעשייה ואחר כך בכרמל שמחפש את השמיים. לא הייתי צריך לעלות עליו. הכביש נמתח ישר בין תחנות דלק עד הכניסה לבת גלים. פניתי אל מתחת לגשר ואחר כך ימינה בכיכר הגדולה של רמב"ם, ומצאתי את החוף השקט.</p>
            <p>החוף השקט הוסתר בין כל בנייני השכונה. לא רחוק מרמב"ם ומבסיס חיל הים. כביש מתעקל הפך למבוי סתום שאפשר לחנות בו. מעבר לחומה נח חול זהוב ומים מהדהדים. לא סתם קראו לחוף הזה "השקט". הוא היה לא יותר מרצועה של חול בת מאתיים מטר אולי. לא היו בו כמעט אנשים. לא מוכרי ארטיקים ולא ילדים ולא כל השטויות האלה. היה כל כך שקט עד שיכולתי לשמוע את הים חושב. הגלים נפלו על גרגירי החול וזרמו משם הלאה, בחזרה אל הים שפלט אותם החוצה. שוב ושוב. הלוך וחזור. כל גל זהה לקודם, אבל הוא לא הקודם. הוא גל חדש. שונה לגמרי.</p>
            <p>ג'ין ונועה היו חיפאים. תום לא. אבל כולם הגיעו וחיכו לי שם. ראיתי אותם ברגע שעברתי בשער. עומדים על החול ומסתכלים אלה באלה ובגלים.</p>
            <p>"מה קורה, בנאדם?" החלפנו את הברכה הקבועה. אפילו עם נועה.</p>
            <p>הורדתי את החולצה ונשארתי בבגד ים. פרשתי את המגבת על החול. כולם כבר היו מוכנים. ג'ין הביא קרם הגנה, כרגיל, למרות שהוא ממש לא היה צריך אותו. נועה לבשה ביקיני שחור. תום הוריד את המשקפיים אבל נשאר עם הקוקו הארוך שלו.</p>
            <p>"אז איך היה בבסיס?" אמר תום. הוא סיים עם הצבא כבר מזמן.<br>
                "כרגיל. קשה." אמרתי. "רק שייגמר כבר."<br>
                "תגיד תודה." אמר ג'ין. "אני עוד לא התחלתי."<br>
                "ואף אחד לא הכריח אותך לבחור בזה." אמרתי.<br>
                "אתם באים לשחות?" אמרה נועה.<br></p>
            <p>הסתכלתי באנשים שלא הכרנו. היו מעט מאוד אנשים. הם ישבו בעיקר בצל של המסעדה היחידה על החוף הזה. לא היה מקום למסעדות נוספות. מעלינו ראינו את רמב"ם. מעניין אם החולים שם ראו אותנו. אולי מישהו תיעד את כל מה שקרה. אבל לא חשבתי על זה. הרגשתי נוח מאוד להיות מצד אחד בים, ומצד שני בעיר. החופים שגדלתי בהם היו בסדר אבל הייתי צריך להתרחק מהנוחות בשביל להיות שם. קינאתי בעירוניים שיכלו פשוט לצאת מהבית וללכת לים בכל רגע.</p>
            <p>"בואו לשחות." נועה קטעה את השיחה שוב.<br>
                "עוד מעט." אמר תום בניסיון להרגיע אותה.</p>
            <p>ג'ין ישב שם עם ברכיים צמודות לחזה והסתכל בה. אני לא זוכר כמה זמן הם כבר יצאו. זה לא השתקף על אף אחד מהם. אדם זר לא היה יכול לנחש שמשהו קורה שם בכלל.</p>
            <p>האמת שכן רציתי לשחות. אבל חיכיתי ואני לא יודע לְמה.</p>
            <p>"פחדנים." אמרה נועה.</p>
            <p>היא הייתה חסרת סבלנות. היא הייתה חסרת סבלנות מאז שהכרתי אותה. הייתה בה איזו נוירוטיות כזו שרצתה להתפרץ החוצה. אני חושב שאולי היא פחדה משעמום. או מהמוות, שזה אותו דבר, ובגלל זה היא חקרה את כל הפינות החשוכות שיכלה למצוא. היו לה הרבה פינות כאלה. אף אחד לא הכיר את כולן וככה היא רצתה את זה. היא לא התגייסה. היה לה שיער קצר שלא הגיע לכתפיים. היה לה גם גוף יפה.</p>
            <p>תום התחיל לספר את אחד הסיפורים שלו. ג'ין נראה קשוב והנהן מדי פעם. אני רק הסתכלתי בים. אהבתי לשחות אבל לא יותר מדי. תמיד חשבתי על כל מה שיכול להיות שם למטה. דבר אחד בטח לא היה שם: קרקע יציבה. בחוף השקט לא היה אפילו מציל, עד כמה שיכולתי לראות. ואם אני לא רואה אותו, אולי גם הוא לא רואה אותי. אם כבר נכנסתי זה היה בעיקר כדי להתגלגל עם הגלים. ג'ין ואני היינו עושים את זה כל הזמן. והגלים היו נשארים איתי גם בבית, כששכבתי במיטה והרגשתי אותה מתנועעת כמו הים.</p>
            <p>נועה לא חיכתה לאף אחד. היא רצה אל הים והרגליים שלה כבר נעלמו מתחת למים.</p>
            <p>"אולי אחר כך." אמר תום.</p>
            <p>הסתכלנו בה שוחה.</p>
            <p>"היא משוגעת." אמר ג'ין.<br>
                "לאן היא הולכת?" אמרתי.</p>
            <p>נועה התרחקה בשחייה מהירה. רק הראש שלה בצבץ מתוך המים.</p>
            <p>"היא לא חוזרת, בנאדם."</p>
            <p>הלב שלי התחיל לדפוק. נועה באמת הייתה משוגעת. היא יכלה לעשות כל דבר. אני לא. למשל, להיכנס למים כדי לחלץ אותה לפני שהיא תהפוך למדוזה. התפללתי שתחזור. ג'ין כבר היה על הרגליים וזינק למים בעקבותיה.</p>
            <p>כל דבר יכול להיות שם. כרישים, מערבולות, סחף. לא יודע מה. זה מה שהראש שלי אמר. הוא אמר את זה במשך שנים ואני האמנתי לו.</p>
            <p>"הם לא חוזרים." אמר תום.</p>
            <p>אבל גם אם יש כרישים, מערבולות או סחף, זה לא משנה. אני לא יכול לתת להם לפגוע בחברים שלי. איכשהו, הייתי על הרגליים ורצתי אחריהם. תוך רגע המים השפריצו סביב המותניים שלי. ג'ין היה קרוב יותר אליי, אבל נועה כבר הייתה רחוקה.</p>
            <p>"ג'ין!"<br>
                "היא לא עוצרת!" הוא החזיר.</p>
            <p>אף פעם לא הייתי שחיין מצטיין. בטח לא בחתירה מהירה. אבל כשהקרקעית נשמטה לי מתחת לרגליים לא הייתה לי ברירה. הכיתי בגלים בפראות, קודם כל כדי לא לשקוע. אחר כך כדי להתקדם. הראש שלי צעק "כריש" אבל הגוף שלי הניף יד ועוד יד, רגל אחרי רגל, והתקדם. התרחק מהחוף. והתקדם. בראשי הים הפך לאוקיינוס סוער. הייתי המום מפחד, אבל הגוף שלי לא הפסיק לשחות. לא הייתי נותן לשום דבר לקרות לא לנועה ולא לג'ין. ואם היה קורה לי משהו... אז זה בכלל לא משנה. הקרקעית כבר נעלמה מזמן.</p>
            <p>פרישה הייתה בלתי אפשרית.</p>
            <p>מצוף צהוב זהר במרחק כמו צריח שמירה. נועה הלכה והתקרבה אליו. ראיתי אותה מבעד לגלים שבשדה הראייה שלי. חוץ מהמצוף לא היה שום דבר אחר סביבנו. ג'ין היה קצת לפניי ושרירי השכמות שלו בלטו עם כל תנועה. הלוואי שאני הייתי יכול לשחות ככה. במקום זה הרגשתי כמו כלב על סף טביעה. המים כאילו משכו למטה. הם מילאו את הכיסים בבגד הים שלי. הם מילאו כל חריץ בגוף שלי. הייתי בטוח שאני נעשה כבד. זה מה שהראש שלי אמר. אבל הגוף היה קל כמו חץ באוויר.</p>
            <p>נועה חלפה על פני המצוף שבמרחק. נעלמה מאחוריו. הופיעה בצד השני והמשיכה בשחייה מהירה אל החוף. בראש שלי היא הייתה יכולה להיעלם מתחת לגלים בכל רגע. גם ג'ין. גם אני. אבל זה כל מה שהיה בעולם. ובמקום לעצור ולהסתובב ולהמשיך לרדוף אחריה, המשכתי בעצמי אל המצוף. ראיתי את ג'ין לפניי וידעתי שאני חייב להמשיך. אני חייב, בדיוק כמוהם, להקיף את המצוף.</p>
            <p>התעלמתי מהכול. מהחוף. מהים. מהראש שלי. ראיתי רק את ג'ין והמצוף. הוא הגיע אליו קצת לפניי ועצר כדי לנוח. הגעתי אליו ותפסתי גם אני במצוף. הוא התנשא מעלינו והיה רחב מספיק כדי להסתיר את שנינו מאחוריו. חומר שמנוני היה מרוח עליו ועל כפות הידיים שלנו.</p>
            <p>"היא באמת משוגעת." ג'ין התנשם.<br>
                "בוא נמשיך." אמרתי. לא רציתי להישאר שם.</p>
            <p>השחייה אל החוף הייתה קלה יותר. התחלנו מהר אבל הרשינו לעצמנו להאט ככל שהתקדמנו. כבר לא היה צריך להציל את נועה, שעמדה על החוף והסתכלה בנו. וכבר לא היה צריך להגיע למצוף, שהיה עכשיו רחוק מאחורה. הרגליים שלי הכו באדמה בתחושה של הקלה נפלאה. ג'ין הזדקף לצידי. שנינו התנשמנו. הלכנו בכבדות דרך הגלים אל החוף. נועה צחקה ונראתה מרוצה מאוד מעצמה.</p>
            <p>"נועה..." אמרתי בעייפות כשהמים עזבו סוף סוף את הקרסוליים שלי. "אני הורג אותך."<br>
                "אתם לא יודעים לשחות." היא אמרה וצחקה.</p>
            <p>קרסתי על המגבות ונתתי לשמש לייבש אותי. המצוף היה קטן ורחוק עכשיו. לאיזה מרחק שחיתי? זאת הייתה הפעם הראשונה שהתגברתי על הפחד ושחיתי אל העומק ממש, ובחזרה. אני בטוח לגמרי שאם הייתי שם לבד, לא הייתי עושה את זה בחיים. הסתכלתי בג'ין ונועה שהלכו לאורך החוף ודיברו בשקט. לא היה לי שום מושג מה יקרה איתם במים, אבל הייתי חייב לוודא שהם יחזרו. והפחד נעלם. אף פעם לא חשבתי על עצמי כעל אדם אמיץ במיוחד, עד לאותו יום באותו קיץ עם תום, ג'ין ונועה.</p>
            <p style="border-top: 1px solid black; font-style: italic; font-size: 15px;">הסיפור ייראה אור בקרוב בספר "מעקבים".</p>
        </section>
    </body>
</html>