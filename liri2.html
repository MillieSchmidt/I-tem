<!DOCTYPE html>
<html>
    <head>
        <meta name="viewport" content="initial-scale=1, maximum-scale=1">
        <title>תיירים ישראלים</title>
        <link rel="stylesheet" href="content.css">
    </head>
    <body>
        <header>
            <h1>תיירים ישראלים</h1>
            <p>מאת: <a href="liripage.html">לירי שביט</a> תאריך:</p>
        </header>
        <section class="article">
            <div id="sidebar">
                <ul>
                    <li><a href="index.html">עמוד הבית</a></li>
                    <li><a href="newspaper.html">כתבות</a></li>
                    <li><a>תחקירים</a></li>
                    <li><a href="interviews.html">ראיונות</a></li>
                    <li><a href="personal.html">טורי דעה</a></li>
                    <li><a href="us.html">מי אנחנו</a></li>
                    <li><a onclick="window.open('https://i-tem.co.il/', '_self;')">אייטם</a></li>
                </ul>
            </div>
            <img src="" alt="">
            <p>
                היפנית נראתה קצרת רוח. היא העבירה משקל מרגל ימין לרגל שמאל באי נוחות. בעלה חיכה מחוץ ללובי ועישן בתנועות עצבניות. לצערי, נחנקתי מהעשן משום שדלת הלובי הייתה פתוחה לרווחה. המתנתי לפקידה האיטלקייה, האיטית וחסרת התועלת, שהתבקשה ע״י היפנית להמליץ על בית קפה באזור. שמעתי את הפקידה מתקשה לשמור על קו חשיבה רציף, ועוד בשפה האנגלית, עילגת מאוד, מתחילה עם הצעה אחת ובאמצע מגמגמת בחוסר ביטחון, ואז עוברת להמלצה אחרת, ואז מתחרטת וחוזרת על ההצעה הראשונה, כאילו בית הקפה הזה צריך להיות בעל שני כוכבי מישלן.<br>
                בשפה לא ברורה, גם היפנית ענתה לה באיזו גרסה מיושנת של אנגלית . שיח חירשים יכול היה להתנהל באפקטיביות רבה מזאת של שתיהן. <br>
                כחכחתי, כסימן תזכורת לעובדה שאני שם. גם לי לא הייתה שום סבלנות. כמו כן, הבחנתי שכיוון השיחה חסר כיוון. <br>
                הפקידה התמרמרה ופנתה אליי בחוסר חשק. "במה העניין?" שאלה. <br>
                "ובכן, יש לנו פשפשים במיטות. את רוצה לסיים עם הקליינטים שלך? או שנפתח בשיחה הזאת עכשיו. מה שנוח לך." <br>
                המילה פשפשים עשתה את שלה. האיטלקייה סיימה בנחישות את הדיאלוג חסר התועלת עם היפנית וסיכמה על בית קפה עלוב בפינה של הרחוב ליד המלון. מי כמוני, שישבה בו אתמול, יודעת כמה ההמלצה שלה מיותרת.
                הפקידה חיכתה בדממה רועמת עד שזוג היפנים יתפנה מהלובי, ללא סימנים ושאריות . <br>
                היא נעמדה מולי, וההיסוס והפלגמטיות שאפיינו אותה קודם התחלפו חיש בסינדרום "ההגנה הכי טובה היא התקפה"!<br>
                "באיזה חדר אתם?" שאלה. <br>
                "בקומה 2, 254." <br>
                היא הביטה במחשב שלה בריכוז רב, כאילו כתובה לה שם תשובה לכל הבעיות שיש בעולם. <br>
                לאחר כמה שניות היא הביטה בי בחיוך מנצח. "את הלקוחה שביקשה שלא יבשמו את החדר שלה? ושלא ינקו בחומרים חזקים?" <br>
                "כן!" אמרתי. <br>
                "אז בגללך לא יכולנו לשים חומרי הדברה, זו הסיבה. בגלל הרגישות שלך!" <br>
                הייתי המומה. אני אשמה במקבץ הפשפשים בחדר, בתוך המיטות. איזה תירוץ עלוב. <br>
                אמרתי לה, "ואם היה מגיע לקוח בריא ונורמלי? היית משתמשת בחומרי הדברה לפני הגעתו? כשזה ידוע שאסור לנשום את זה יום יומיים בכל מקרה?" <br>
                הבנתי שלא יכולתי לצאת טוב מול האיטלקייה האטומה. ככל שהתווכחנו יותר כך הרגשתי מצדה חוסר אמפטיה חזק יותר. <br>
                המנהל היה מחוץ לעיר, ככה היא אמרה. וחוץ מזה היא המליצה בחום, "אם לא טוב לכם תתפנו מהחדר". ללא החזר כספי על הימים הנותרים. לא התפנינו. נשארנו בחדר. עם הפשפשים. ללא אופציות לשינוי. והסתגלנו למצב הקיים. <br>
                למחרת, ביום העזיבה, אספנו כמה פשפשים בשקית קטנה. ארזנו את המזוודות והעמסנו את הרכב השכור שלנו. הילדים והבעל באוטו, ואני נשלחתי למשימה. ניגשתי לפקידה והחזרתי לה מפתח. מתחת לדלפק שחררתי את הזרוע למטה, ואת הפשפשים שחררתי לחופשי מהשקית לשטיח. ניסיתי לכוון לשני הצדדים, ימינה ושמאלה, שלא יפספסו את הפקידה בשום דרך. נפרדנו בנימוס ועליתי לאוטו. <br>
                אז יש תיירים יפנים, ויש אותנו הישראלים. ואתנו לא כדאי להתעסק. 
            </p>
        </section>
    </body>
</html>