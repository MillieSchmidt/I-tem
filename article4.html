<!DOCTYPE html>
<html>
    <head>
        <meta name="viewport" content="initial-scale=1, maximum-scale=1">
        <title>ערבים זה לזה</title>
        <link rel="stylesheet" href="content.css">
    </head>
    <body>
        <header>
            <h1>ערבים זה לזה</h1>
            <p>מאת: <a href="#">טוביה גיטמן</a> תאריך: 24/7/20</p>
        </header>
        <section class="article">
            <div id="sidebar">
                <ul>
                    <li><a href="index.html">עמוד הבית</a></li>
                    <li><a href="newspaper.html">כתבות</a></li>
                    <li><a href="#">תחקירים</a></li>
                    <li><a href="interviews.html">ראיונות</a></li>
                    <li><a href="personal.html">טורי דעה</a></li>
                    <li><a href="#">מי אנחנו</a></li>
                    <li><a onclick="window.open('https://i-tem.co.il/', '_self;')">אייטם</a></li>
                </ul>
            </div>
            <div class="picture">
                <img src="tuvia.jpg" alt="יהודי וערבי מתפללים"><p id="caption">צילום: מוחמד אלנברי, דוברות מד"א</p>
            </div>
            <style>
            .picture {
                display: block;
            }
            #caption {
                font-size: 14px;
                margin-left: 40px;
            }
            </style>
            <p>
                בגל הראשון של הקורונה החרדים חטפו מכה חזקה מאוד בעת שהחלטות משרד הבריאות התנגשו בהוראות הרבנים. הערבים זכו לעדנה וגילויי חיבה מהיהודים שטופלו על ידי אנשי המקצוע מהמגזר הערבי.<br><br>

                ימי הקורונה השפיעו אמנם על כלל החברה הישראלית אך באופן ייחודי ושונה על החברה החרדית והחברה הערבית. <br>
                החרדים נפגעו במיוחד בתקופת הקורונה, ומעמד ההנהגה הרוחנית, ספג מכה גדולה, בעת שמוקדי ההתפרצות היו באזורים החרדיים וכאשר ההנחיות של הרבנים, התנגשו באלו של משרד הבריאות וגרמו להתפשטותה המואצת של המגפה בריכוזים החרדיים. <br>
                בעוד תהליך זה התרחש - החברה החילונית, ובייחוד צה"ל ופיקוד העורף, התגייסו לסייע לחרדים - מעשה שהתקבל בהערכה רבה ובתחושת תודה בקרב מרבית הזרמים בקהילה החרדית. <br> 
                במקביל, בתקופת המאבק במגפה, בלטו בתרומתם אזרחי ישראל הערבים העובדים בתחום הבריאות והרפואה. הציבור קיבל דוגמה לשילובם המוצלח של הערבים בחברה הישראלית ותרומתם הגדולה לבריאות הציבור כולו בתקופת המשבר, כמו גם בשגרה. <br>
                ניתן ואף רצוי לרתום תהליכים מקבילים אלו, שהתרחשו בימי המאבק בקורונה לשילוב מעולה של שתי אוכלוסיות אלו בחברה הישראלית וצמצום השסע בין יהודים לערבים, ובין דתיים לחילוניים בישראל. <br>
                דרך טובה לעשות זאת היא בקידום שירות אזרחי בתוך הקהילות החרדיות והערביות עמן, ובממשק עם החברה הכללית כתחליף לשירות צבאי בקרב הצעירים החרדים והערבים. <br>
                כבר כעת המוני חרדים מתנדבים באירגוני ההצלה השונים, כמו הצלה וזק"א, ואירגוני חסד פנים-מגזריים. המשבר והדוגמא שראו מארגוני הסיוע, יכול להביא לעלייה בתחושת הסולידריות ובמוטיבציה לתרום באופן אישי בקרב הצעירים החרדים. <br>
                גם בקרב הצעירים הערבים ניתן לרתום את ההערכה הציבורית ללוחמי הקורונה הערבים, על מנת לקדם שרות משמעותי בתחומי הבריאות בהם כבר יש דריסת רגל רחבה לעובדים הערבים, ובהמשך להרחיב את אפשרויות התרומה והשירות לתמיכה בתוך הקהילה הערבית גם לתחומי הרווחה, החינוך והתרבות. <br>
                על מנת שהתהליך יצליח ויתגבר על ההתנגדויות בתוך הקהילות, יש לעשות את תהליך פיתוח השירות בהידברות ובהדרגה תוך התאמה ייעודית של אופן השירות לאורח החיים הייחודי לכל קהילה. יש מקום לתקווה כי בסופו של התהליך, ניתן יהיה לקיים שוויון מעשי בנטל לכל חלקי החברה בישראל, מה שיתרום לשילוב טוב יותר של הערבים והחרדים במסגרת המדינה. <br>                
            </p>
        </section>
    </body>
</html>