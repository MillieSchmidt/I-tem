<!DOCTYPE html>
<html>
    <head>
        <meta name="viewport" content="initial-scale=1, maximum-scale=1">
        <title>יום הטיסה</title>
        <link rel="stylesheet" href="content.css">
    </head>
    <body>
        <header>
            <h1>יום הטיסה</h1>
            <p>מאת: <a href="liripage.html">לירי שביט</a> תאריך: 24/7/20</p>
        </header>
        <section class="article">
            <div id="sidebar">
                <ul>
                    <li><a href="index.html">עמוד הבית</a></li>
                    <li><a href="newspaper.html">כתבות</a></li>
                    <li><a href="#">תחקירים</a></li>
                    <li><a href="interviews.html">ראיונות</a></li>
                    <li><a href="personal.html">טורי דעה</a></li>
                    <li><a href="us.html">מי אנחנו</a></li>
                    <li><a onclick="window.open('https://i-tem.co.il/', '_self;')">אייטם</a></li>
                </ul>
            </div>
            <img src="airplane.jpg" alt="מעל העננים">
            <p>
                הדרך ליום הטיסה הייתה עשירה בתלאות. זה החל בעין הרע של החברה הכי טובה, משהו כמו ״את חיה דבש״, לפני שפיתחתי וירוס מעצבן שנמשך שבוע עד כדי שהתחרטתי שאני אמורה לטוס. הווירוס היה חמקמק מספיק כדי לא לקבל רחמים מהסביבה הקרובה. למשל, הבעל לא ראה נזלת או טישו, לא אף אדום ולא שיעולים כבדים. היה משהו מאד לא נעים בבטן שנמשך רוב היום, חוסר אנרגיה כזאת שאי אפשר לזוז מהספה, ומדי פעם כאב גרון שבא והולך כדי לתת לי תזכורת שזה מחלה ולא פסיכוזה. <br>
                היו גם רגעים שהעיניים שלי שרפו כאילו אני חייבת לעצום אותן, למרות שהתעוררתי חצי שעה קודם משינה של שלוש שעות באמצע היום. <br>
                בקיצור, זוועה. <br><br>
                
                ככל שהתקרב יום הטיסה ספגתי משפטי פרגון ישראלים נפוצים כמו וירוס. <br>
                יפה לך, את חיה טוב, ועוד ממתקים של עין הרע. <br>
                יומיים לפני הטיסה יצא לי פרונקל ענקי, מה שנקרא בעגה המקצועית אבצס, על כל הלחי הימנית. ממש הייתה סכנה לחייך לאנשים, שכן כל רגע נתון הוא אמור היה להתפוצץ להם בפנים. <br><br>
                
                הלוואי והיה מתפוצץ על האנשים הנכונים. הבעיה באבצס, למי שלא מבין בזה מביניכם, היא שהמוגלה מסתתרת בפנים והגבעה הסגורה והנעולה לא מראה אפילו נקודת אור לבנה אחת כאור בקצה המנהרה. לא ניתן ליזום פיצוץ, ויש להמתין לפיצוץ ספונטני. <br>
                ביום הטיסה ארזתי בלית ברירה טרולי תרופות וטרולי בגדים. בתרופות לקחתי כל מה שבא ליד. משחות אנטיביוטיות, עם סטרואידים ובלי, עם אלחוש כאב, אנטיביוטיקה בכדורים למקרה שהפרונקל יגיע עד העין, גם ככה היו לי זרמים וצמרמורות בפנים, מהאף ועד האוזן. <br>
                היה גם את הווירוס ששכחתם בגלל החצ'קון. כדורי אקמול, כדורי מציצה לגרון, כדורים מייבשים לאף, משהו לבטן. בקיצור, חיים דבש. אבל תמיד יש איזה עוקץ. <br>
                כשהגעתי לשדה שמתי לב למבטים כלפי הלחי הימנית, והשתדלתי לדבר לאנשים בהפניית הלחי השמאלית כאילו אני מחפשת מישהו בחלק הימני של אולם הנוסעים. <br>
                בשלב ההמתנה לבורדינג, בעודי מנמנמת בשעמום על כיסא, חשתי לחץ עז בלחי והבנתי שהגיעו הצירים. ירדו המים. עפתי לשירותים. <br>
                מול המראה לא זיהיתי שזו אני. היה פצע ומסביבו פנים. כנראה המשחות לא עשו טוב וניפחו אותו עוד יותר. <br>
                התחלתי עבודת מחיצות מיומנת, שאיבה, מחיצה, דקירה, חיתוך. אבל לצערי, לא השפריץ כלום על הראי. <br>
                הניירת הייתה מוכנה למהלך וגם המגבונים. ללא שימוש. הפרונקל היה בנימין נתניהו קטן, נפוח מעצמו, ואדום, שהחליט להישאר איפה שהוא נמצא עד הסוף המר. <br>
                למטוס עליתי עם הרבה משחה, וגיליתי שאני בביזנס במקרה. או שהדייל בצ׳ק אין ראה את איש הפיל והחליט לבודד אותו בשורה לבד במחלקה הכי מאווררת. ככה היה. כורסת נוחות , שורה ריקה, ואני והחצ'קון מעבירים יחד חמש שעות ללונדון. שם יהיה כבר קר, ירד עליי גשם. גם שם אהיה לבד, אבל אף אחד לא יגיד לי שהחיים שלי דבש. אף אחד גם לא יסתכל על החצ'קון שלי. ועד שאשוב לישראל הכול יתפוצץ. בטוח. <br>
                בארץ חיכה לי באמצע סוכות יום חמסין יבש וצחיח. 36 מעלות. גיהינום . <br>
                מהמטוס ראיתי צהוב מדברי מבאס כזה, אבל אין מה לומר, זה השפיע מצוין על החצ'קון שלי, שהתייבש לו אט אט.                
            </p>
        </section>
    </body>
</html>